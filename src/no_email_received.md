# Geen bevestigingsmail ontvangen

Als je, na het stemmen of registreren, geen bevestigingsmail ontvangt, kunnen er een paar dingen aan de hand zijn:

## De e-mail staat in je spam map

Je kunt nu alsnog je mail openen. Markeer de e-mail als 'geen spam' om te voorkomen dat dit later opnieuw gebeurt.

## Je hebt al (een langere tijd terug) een bevestigingsmail ontvangen

Ga naar je profiel, rechtsbovenin het scherm, dan naar 'notificaties', daar op 'account bevestigen' en daar op 'verstuur opnieuw' drukken. Je ontvangt dan een nieuwe link.

## Er staat een tikfout in je e-mailadres

Het makkelijkst is om gewoon een nieuw account met het juiste mailadres aan te maken. Als je bijvoorbeeld al gestemd hebt, of items hebt geplaatst, neem dan contact op met support@argu.co, stuur de link naar het item waar je zat en vraag ons handmatig jouw e-mailadres aan te passen naar de juiste.

## Je mailserver heeft de mail geblokkeerd

Soms worden mails niet ontvangen, omdat de mailserver het bericht niet accepteert. Als je denkt dat dit komt door een fout in onze mails, neem contact op. Probeer eventueel te registreren met een ander e-mailadres die een ander domein heeft.

## Onze mailserver werkt niet goed

In dit geval is er een fout met verzenden aan onze kant. Neem contact op met support@argu.co, zodat we er zo snel mogelijk aan gaan werken.
