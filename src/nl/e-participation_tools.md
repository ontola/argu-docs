# E-Participatie tools - wanneer gebruik je welke?

Participatie is vaak maatwerk. Afhankelijk van je doelgroep, het thema, de plaats en je eigen doelen, kan een bepaalde vorm van e-participatie het meest geschikt zijn. Onze software is ontworpen om met een zeer breed palet van participatiebehoeften overweg te gaan. Of je nu een korte enquête, een diepgaande discussie, een gesloten update of een vraag-antwoord structuur wil: met Argu is het mogelijk.

Als je een [Forum](https://argu.co/argu/t/10580) hebt aangemaakt, kun je een van de onderstaande tools uitkiezen in het “+” menu, rechts bij "discussies" in het Forum.

## **Topics**

Een Topic is de meest simpele tool: een **bericht met reacties**. Je kent het waarschijnlijk al van online forums. Gebruik dit alleen om te **informeren**, wanneer de overige tools niet goed passen, of als je nog niet precies weet wat voor soort input je wilt.

## Ideeën

Een [Idee](https://argu.co/argu/t/10538) is een **voorstel** waarop kan worden gestemd. Ook kunnen er argumenten voor of tegen onder worden geplaatst - hier komt de naam Argu ook vandaan. Plaats een Idee als je iets concreets wil voorstellen, draagvlak wil meten of een ja / nee vraag wil laten beantwoorden door een groep.

## **Uitdagingen**

Een [Uitdaging](https://argu.co/argu/t/10538) is een **vraagstuk** of een probleem waarmee mensen worden geprikkeld om mee te denken, zodat ze **ideeën kunnen indienen**. Een Uitdaging geeft mensen ook de kans om aan te geven waarom ze bepaalde opties wel of niet steunen. Gebruik een Uitdaging als je de creativiteit van je doelgroep zou willen benutten, of als je meerdere opties wil voorleggen.

## Enquêtes

De [Enquête](https://argu.co/argu/t/10509) is een **vragenlijst** die doorgaans anoniem wordt ingevuld. Gebruik dit als je anonieme, kwantificeerbare gegevens wil ophalen, en liever niet interactie / discussie wil hebben.

## Trajecten

Een [Traject](https://argu.co/argu/t/10511) heeft een **tijdlijn met fases**, en is vooral handig als je over langere tijd een groep mensen wil betrekken op verschillende manieren. Je kunt per fase een aparte tool gebruiken - bijvoorbeeld een enquête bij de eerste, en een uitdaging bij de tweede en een update op de laatste.
