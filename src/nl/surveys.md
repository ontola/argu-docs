# Enquetes aanmaken en beheren

Op Argu kan je enquêtes / vragenlijsten toevoegen. Dit is een onze verschillende soorten [participatie tools](https://argu.co/argu/t/10578). We maken hiervoor gebruik van de software van Typeform.

## Enquête aanmaken

- Maak een [Typeform account aan](https://admin.typeform.com/signup) als je dat nog niet hebt of neem [contact met ons op](mailto:info@argu.co) om gebruik te maken van ons bestaande Premium account en de daarbij horende voordelen. Wij zetten dan een Workspace voor jouw site op en kunnen inhoudelijk helpen.
- Ga op Typeform naar de Workspace van je project en maak een TypeForm aan.
- Als je klaar bent, klik dan op "publish" en kopieer de link die in je adresbalk staat. Deze heeft de vorm "https://&lt;naam&gt;.typeform.com/to/&lt;code&gt;".
- Maak op Argu een Enquête aan door in een Forum (in een discussieoverzicht) op het plus icoontje rechtsboven te klikken, 'nieuwe enquête' te selecteren, het formulier in te vullen en daar de gekopieerde link van je TypeForm te plakken.

## Enquête beheren

- Als je vanuit Argu jouw Typeform enquête wil beheren, klik je op het menu icoon van je enquête en dan op 'beheer'. Je gaat vervolgens naar de website van Typeform, waar je jouw enquête kan bewerken en de resultaten kan inzien.

## Terugkoppelen

- Je kunt alle deelnemers op de hoogte houden van de uitkomsten door op het menu icoontje te klikken en "[nieuwe update](https://argu.co/argu/t/10537)" te selecteren.

## Privacy

- De ingevulde enquêtes komen niet op de servers van Argu te staan, maar blijven op TypeForm.
- TypeForm is gevestigd in Barcelona en moet zich daardoor houden aan AVG / GDPR wetgeving.
- Gebruikers worden niet gekoppeld aan ingevulde enquêtes. De informatie van respondenten koppelen we dus niet aan de waarden die in een vragenlijst worden ingevuld. Het enige dat we opslaan, is dat een gebruiker een enquête heeft afgerond, zodat deze niet meer dan één keer dezelfde enquête kan invullen.
