# Volgen en Meldingen

Je kunt op Argu bijna ieder [item](https://argu.co/argu/t/10890) "volgen". Wanneer je dit doet, zal je meldingen (of notificaties) ontvangen bij nieuwe berichten.

Je kunt items volgen op twee niveaus:

- **Alle berichten**: Je ontvangt een melding bij alles wat er nieuw is. Iedere keer als je zelf een bericht plaatst, volg je je eigen bericht op dit niveau. Je krijgt dus standaard meldingen als iemand op jouw bericht reageert.
- **Belangrijke berichten**: Je ontvangt alleen een melding als er een Update wordt geplaatst. Als je reageert of stemt op een item van iemand anders, volg je dat bovenliggende item op dit niveau. Dit is bijvoorbeeld handig als je meedoet aan een grote discussie waarbij je niet van alles een melding hoeft te ontvangen, maar wel wanneer er belangrijk nieuws wordt gedeeld.

Het meeste hiervan gebeurt dus automatisch - je volgt items die je zelf maakt op een intenser niveau dan items waar je op reageert. Je kunt later altijd wijzigen op welk niveau je dingen volgt door te klikken op het bel icoontje rechts bovenin een item.

## Meldingen bekijken

Als je ingelogd bent, verschijnt in het hoofdmenu een getal naast je profielafbeelding met hoeveel nieuwe meldingen je hebt. Door daar op te klikken, kan je ze bekijken. Je kunt meldingen als 'gelezen' bestempelen door ze te openen, of door op het kleine rode knopje te drukken.

## E-mail meldingen

Je kunt instellen wanneer je e-mails wilt ontvangen van je meldingen in bij gerbuikersinstellingen. Je kunt kiezen hoe vaak je ze ontvangt (nooit, direct, dagelijks, wekelijks).
