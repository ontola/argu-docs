# 1. Platform inrichten

In de eerste fase wordt het platform aangemaakt door een projectbegeleider van Argu. De projectleider van jouw organisatie ontvangt een uitnodigingslink. Als je de link opent wordt gevraagd om een Argu-account aan te maken als je dat nog niet had gedaan. Je Argu-account is persoonlijk en je kunt dan ook je eigen voor- en achternaam gebruiken. Vervolgens heb je beheerrechten gekregen van jouw organisatie.

Met beheerrechten kun je alle content aanpassen en / of verwijderen, kun je statistieken over het gebruik inzien en kun je andere collega's beheerrechten geven.

## Acties en tips:

- Deel de uitnodigingslink met jouw betrokken collega's. Je kunt een onbeperkt aantal beheerders uitnodigen.
- Zoek goede afbeeldingen voor het logo van je organisatie, de omslagfoto (coverfoto) van de website en als achtergrond van alle content die je op het platform wil plaatsen.
  - Kies het liefst voor grote, hoge resolutie foto's waar geen teksten in beeld staan. De website is namelijk responsive en schaalt dus mee naar de schermgrootte van de gebruiker. Wanneer er teksten in de afbeelding staan, is de kans groot dat het niet goed wordt uitgelijnd.
  - Let op dat de meeste foto's auteursrechtelijk beschermd zijn. Kies dus voor foto's uit de beeldbank van jouw organisatie of maak gebruik van Creative Commons afbeeldingen van het internet. Bijvoorbeeld via [Pexels.com](http://Pexels.com) of [Google Images waarbij je filtert op rechtenvrije foto's](https://www.google.com/search?q=zoek&tbm=isch&hl=nl&tbs=il:cl&sa=X&ved=0CAAQ1vwEahcKEwjw7eCczJbuAhUAAAAAHQAAAAAQAw&biw=2545&bih=1361).
