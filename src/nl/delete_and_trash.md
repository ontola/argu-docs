# Verbergen en permanent verwijderen

Als beheerder kan je items van anderen verwijderen. Dit kan op twee manieren:

## Verbergen

Bij 'verbergen' wordt een item niet meer getoond in overzichten, maar blijft het nog wel opvraagbaar. Dit raden we meestal aan, aangezien dit een heel transparante en milde vorm van censureren is. Je kunt bij het verbergen een reden opgeven, welke zichtbaar is voor de plaatser en iedereen die het verborgen item later bekijkt. Gebruik verbergen dus **in de meeste gevallen**, bijvoorbeeld als een reactie **off-topic** of **ongepast** is.

## Permanent verwijderen

Met 'permanent verwijderen' wordt de informatie van de servers gewist. Dit is ingrijpender en kan eerder als censuur worden gezien. Gebruik dit bij voorkeur alleen als een reactie **privacy gevoelige informatie** bevat, **ongewenste reclame** is of **tegen de wet** gaat.
